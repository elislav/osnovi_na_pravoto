title:: Основи на правото/1. Правни норми. Писано право
week

- {{renderer :wordcount_mrseoff}}
	- # Норми
		- правила за поведение
		- примери за норми - как трябва да се обличаме в университета, трябва да поздравяваме, да уважаваме родителите си и тн.
		- поведението зависи от волята на човека. Той може да се съобрази с нормата или не.
		- обратно е при природните закони - те са винаги валидни, независимо дали искаме или не. Например, потопеното във вода тяло ще измести толкова вода, колкото е неговата маса
		- ## Неизпълнение на нормите
			- човек може да не спазва нормите, това обаче е свързано със санкция
			- санкцията е неблагоприятните последици, които натъпват, когато не спазим една норма
			- Санкциите могат да бъдат различни според нормите
				- Когато нарушим свое **лично убеждение**, санкцията се изразява в неодобрението на собствената ни съвест; Пример: ако вегетарианец вярва, че не трябва да се вреди на животните, но въпреки това реши да изяде месо
				- Когато санкцията е създадена **от обществото**, тогава и санкцията се извършва от обществото. Например, ако сте в градския транспорт и не направите място на възрастен човек, ще получите укорителните погледи на всички
				- **Санкция на правна норма**. Когато нарушим правило, въведено от държавата като задължително под формата на закон или друг нормативен акт, **санкцията се осъществява от държавните органи чрез принуда**. Ако извършим някакво престъпление като убийство или грабеж, държавата ще ни санкционира чрез своите органи - прокуратурата и съда. Аналогично, ако някой ни дължи пари или не ни връща дадената вещ, ще можем да се защитим чрез държавните органи, които ще осъществят принуда върху нарушителя.
					- Разликата между правните норми и другите норми е, че **можем да търсим съдействието на държавата само при правните норми.** Ако не станем на бабата в градския транспорт, държавата няма да се намеси и да ни санкционира.
					- Правната норма **не се различава от останалите норми по съдържанието си**, а единствено според това дали държавата би ни санкционирала при неизпълнеие. Например една норма може да бъде приета от обществото и впоследствие да стане правна норма. Нейното съдържание ще е идентично, но преди да стане правна норма, тя няма да бъде санкционирана от държавата. Пример за това е правилото за издръжката. Сега имаме закон, с който родителят е длъжен да издържа децата си. Преди време обаче е нямало правна норма, но в обществото това се е възприемало като задължително. Една норма може от норма на морала да се превърне в норма на правото.
	- # Кратък исторически преглед
		- ## Римско право
			- Римското право се счита за основополагащо за цялостното развитие на правото, особено за континентална Европа. Римската държава съществува около 2000 години, но правото се е изменяло значително. В римското право за пръв път виждаме една мащабна уредба на обществените отношения. До преди това по-голямата част от отношенията се уреждат от обичая или на местно ниво. Римското право се явява обединяващият фактор в римската империя. В този смисъл правото е изключително важна предпоставка за икономическото развитие.
			- ### Германия
				- Това може да се види и в историята от близкото минало. Например, отделните федеративни единици в Германия се обединяват, защото разбират, че са по-ефективни, когато икономиките им работят заедно. Постепенно се стига до концепцията за един закон, който да урежда всички отношения между гражданите и благодарение на който се създава Германската държава. Този закон се казва BGB и това е гражданският кодекс на Германия.
			- ### ЕС
				- Същият процес виждаме в момента и с правото на ЕС. То обединява икономиките и ги слива до известна степен. Без правото това би било невъзможно.
		- ## [[Школа на естественото право]]
			- Държавата създава закони, които обществото приема за справедливи или несправедливи. Законът следва винаги да търси най-справедливото решение, но справедливостта е едно субективно понятие. Във времето започва да се развива идеята, че има една естествена справедливост, която съществува обективно и от нас зависи да я намерим. Това е школата на естественото право.
			- Тази идея съществува още от времето на епикурейците в Гърция. Концепцията се възприема впоследствие и от стоиците. Това са философски течения, които разсъждават върху същността на правото.
			- През 17 и 18 век идеята се развива до такава степен, че вече става цяла школа в правото. Затвърждава се виждането, че над действащите закони седи едно право от по-висок ред, което се определя и като божествено понякога. Какво е това право обаче никой не може да каже с яснота, без да се навлезе в идеологически спорове, което обезсмисля цялата концепция.
		- ## [[Позитивизъм]]
			- Правният позитвизъм се развива през 19-ти и 20-ти век в отговор или по-скоро като продължение на школата на естественото право. За баща на позитивизма се счита Ханс Келзен.
			- Идеята на позитивизма е, че
				- (1) няма вътрешноприсъща или необходима връзка между законните положения на правото и етиката или морала,
				- (2) Законите са правила създадени от човешки същества.
			- В крайна сметка изведени до крайност идеите на позитивизма са не по-малко невъзможни от тези на естественото право. Всеки закон черпи силата си от по-горестоящата норма. Правилниците и наредбите се приемат въз основа на закона. Закона се приема въз основа на конституцията. Конституцията обаче въз основа на какво се приема? Проблемът е, че не можем да стигнем до "първоизточника". Няма първична правна норма, която да обоснове всички останали.
	- # Източници на правото
		- ## Обичайно право
			- В съвремието обичайното право все повече отстъпва място на писаното право, т.е. на приетите от държавата закони и подзаконови нормативни актове. Това обаче не означава, че то е изгубило своето значение.
			- Какво е обичайното право? Обичайното право е правило са поведение, което се е прилагало продължително време и което се възприема като задължително от обществото и съответно при неизпълнение е спрепено със санцкия. Необходимо е и двете предпоставки да са налични едновременно. Не всяко правило, което се прилага дълго време е обичайноправна норма.
			- Обичайноправните норми са били основен източник на правото в миналото. Обичайноправна норма ще имаме, когато обществото възприема дадено правило за задължително, въпреки че това не е уредено в закона, а държавните институции налагат санкция при неизпълнение на правилото за поведение, предвидено в нормата. Така например, много често в административните процедури пред държавата се изискват документи, които не са задължителни по закон. Гражданите са убедени, че трябва да ги дадат, а институциите отказват да извършат необходимото действие, ако не ги получат. Няма правна норма в закона, но това правило има същата правна сила.
		- ## Писано право
			- това са всички приети от държавата закони и подзаконови нормативни актове. Терминът "писано право" се използва с цел да се отграничи от обичайното право, което не е писано.
			- подзаконови нормативни актове са всички актове на държавата, с които се въвеждат общи правила за поведение. Това могат да са правилници, наредби, постановления и други. Често ще използваме думата закон и ще визираме както законите, така и подзаконовите нормативни актове.
		- ## Конституция
			- Конституцията е върховният нормативен акт, който урежда държавното управление и държавното устройство.
			- ### Приемане и изменение в конституцията
				- Конституцията се създава или изменя чрез тежка процедура, която изисква свикването на Велико народно събрание.
				- Някой по-малки промени в конституцията могат да се извършват и от Народното събрание, но се изисква мнозинство от 3/4 от всички народни представители
				- Великото народно събрание е специален орган, който е различен от Народното събрание. Той има само една задача - да гласува предложението за изменение или приемане на нова конституция. След като изпълни тази задача Великото народно събрание се разпуска.
				- Самото свикване на Велико народно събрание изисква голямо мнозинство. След това е необходимо голямо мнозинство и за да бъдат приети промените или новата конституция
				- Всички тези правила са необходими, за да се гарантира стабилността в държавата. Представете си какво би станало, ако всяка управляваща партия би могла да променя конституцията. Само след няколко години управление най-вероятно държавното управленеи ще се превърне в диктатура.
			- ### Разделение на властите
				- Конституцията гарантира разделението на властите, което един от основните принципи във всяко демократично общество.
				- Разделението на властите разпределя по такъв начин правомощията между държавните органи, че никой от тях да не може да действа безконтролно.
				- Трите власти са съдебна, изпълнителна и законодателна
				- Законодателната власт се представлява от Народното събрание, което приема законите.
				- Изпълнителната власт се представлява от министър-председателя, който ръководи цялостното управление на държавата. Той е председател на министерския съвет, който се сътои от всички министри
				- Съдебната власт следи за спазването на законите. Системата на съдилищата е значително по-децентрализира и няма един орган с пълна власт над съдебната система. Основен орган е Висшият съдебен съвет. Освен това самите съдилища имат вътрешна организация. Върховните съдилища в България са ВКС и ВАС
			- ### Основни права и свободи на гражданите
				- Конституцията защитата и основните права и свободи на гражданите. Такива основни права са свободата на словото, правото да се организират митинги и шествия, неприкосновеността на личността и др.
				- Много често конституцията дава генерална защита на дадено право, а след това се приемат цели закони, които конкретизират какво предсавлява това право и как се защитава. Например такъв закон е Законът за защита на личните данни.
			- Върховенство на правото
			- ### Непосредствено приложение на конституцията
				- За да бъде ефективна конституцията, в нея се предвижда, че всеки може да се защити като се позове директно на Конституцията. Въпреки че много често конкретните права са подробно регламентирани в закон, ако нещо е пропуснато или изобщо не е регламентирано, можем да потърсим правата си като директно се позовем на конституцията.
				- Не е достатъчно просто да имаме права. Те не същестуват във вакуум. Необходимо е тяхното упражняване да се гарантира чрез подобни разпоредби.
			- #### Конституционен съд
				- Възможно е дадени разпоредби от закона или дори цял закон да противоречат на правила на конституцията. Това очевидно ще е нарушение, което ще направи съответните разпоредби невалидни.
				- В миналото обаче е нямало орган, който да извършва контрол за конституционосъобразност на законите. Това е било възложено на самото Народно събрание, което е трябвало само да отмени собствените си закони. Както се досещате това не е ефективен механизъм.
				- С новата конституция на България от 1991 се въведе нова институция - Конституционния съд. Неговата задача е да се произнася относно съотвествието на даден закон с конституцията. Той може да бъде сезиран от
					- 1/5 от народните представители, т.е. дори малка опозиция би могла да го сезира
					- Министерския съвет
					- Президента
					- ВКС
					- ВАС
					- Главния прокурор
					- Омбудсмана
		- ## Закони
			- приемането и изменението на законите е уредено в Конституцията. Това е правомощие на Народното събрание
			- Замисляли ли сте се как една идея се превръща в закон?
			- Ще ви дам актуален пример от последните дни на 47-мото народно събрание.
			- Голяма част от стартъпите в България членуват в организация, която защитава техните интереси и лобира за промени в закона. По принцип сме свикнали да свързваме лобиране с нещо лошо, но в случая става въпрос всяка една общност да формира ясна позиция по определен въпрос, след това да я документира като работно предложение и да започне да търси подрекпа от политическите партии.
			- Защо това е печелившо? От една страна бизнесите най-добре познават собствените си проблеми. Много често народните представители не са се дори и замисляли, че дадена регулация е проблемна. Това е работата на гражданското общество и бизнеса - да пази собствените си интереси и да сигнализира, когато нещо не е наред. Тази култура е много развита на запад, виждаме как вече започва да навлиза и в България. Трябва да разграничаваме обаче между градивни предложения и мрънкате и "аз им казах, ама те са много прости". За да може нещо да се случи, първо трябва да се обедини общността, която е пряко засегната, а след това идеята да се сподели и с останалите. От другата страна са политическите партии, чиято работа е да решават проблемите на обществото. Ако могат да направят част от електората си щастлив, за тях това е чудесно. Колкото по-голям проблем решат толкова по-добре.
			- В примера с BESCO проблемът е, че в българия нямаме гъвкава правна форма, която да позволява лесно извършване на инвестиции. Решението според тях е създаването на нов вид дружество, което се нарича Дружество с променлив капитал (ДПК). За целта през последните няколко години те са в непрестанна комуникация с управляващото правителство и натискат тази идея да се превърне в законопроект, след което да мине през обсъждане в работните комисии и накрая да бъде приет като закон.
			- Ето какви са стъпките накратко
				- идеята се превръща в предложение
				- предложението се превръща в законопроект
				- законопроекта минава на няколко четения в Народното събрание, като е необходимо да бъде приет с мнозинство
				- законът се обнародва и влиза в сила от определена в него дата. Ако няма такава дата, влиза в сила 3 дни след обнародването
			- Много важна стъпки при такава промяна в закона е да се осигури изпълнението му по веригата. Какво означава това?
				- да се информира обществото за новия закон
				- да се координира със засегнатите институции като НАП, НОИ, Търговски регистър
				- да се приемат необходимите промени в подзаконови нормативни актове - правилниците на ТР, тарифите и т.н.
				- да се обезпечи технически обновяване на системите - в ТР да се създаде ново заявление; най-вероятно ще има нужда от промени и в други електронни системи
				- с други думи казано, идеята може да е страхотна, но ако изпълнението е лошо цялата инициатива ще е провал и ще дадем повод на много таксиджии да създават главоболия на клиентите си
		- ## Подзаконови нормативни актове
			- Докато законът урежда по-общо и абстрактно дадени отношения, подзаконовите нормативни актове са предназначени да конкретизират дадени правила, уредени със закон
			- Постановления, наредби и други подзаконови нормативни актове могат да се приемат от министерски съвет или от определен министър.
			- Освен това общините могат да приемат свои наредби и правилници. Такива са правилата за паркиране, правилата в градския транспорт, местните данъци и такси. Това са правила, които се прилагат само на местно ниво
	- # Тълкуване на законите
		- Когато прилагаме един закон, трябва да разкрием неговия смисъл. В повечето случай той е очевиден, но тъй като законите се абстрактно формулирани и са предназначени да уреждат много отношения, нерядко се случая да възникне неясно какво точно се има предвид. В случаите на неяснота, е необходимо да прибегнем то тълкуване на закона.
		- ## Граматическо тълкуване
			- Първото ниво на тълкуване е граматическото. Много често дори една запетайка може да измени целия смисъл на изречението. Трябва много внимателно да се прочете формулировката на текста. Предвид често сменящите се парламенти през последните години се забелязва тенденция законите да се пишат и изменят набързо, а формулировките често са двусмислени.
		- ## Историческо тълкуване
			- Ако граматическото тълкуване не дава категоричен отговор, трябва да погледнем историческото развитие на дадената норма. Пример с уведомявнаето на акционерите, когато е предвидено в устава, че се уведомяват лично. Ако в устава не е посочено, че уведомяването става  чрез търговски регистър, това означава ли, че такова уведомяване няма да е позволено. В едно свое решение ВКС използва именно историческото тълкуване и казва, че предишната редакция на разпоредбата е ограничавала всички покани за ОС трябва да се обявяват в ТР. След това е смекчено това правило и е въведена опция акционерите да се канят лично. Това обаче е една опция. От граматическото тълкуване това не става ясно, но от историческото тълкуване е безспорно ясно, че законодателят е искал да облекчи процедурата по свикване на ОС, а не да я направи по-тежка или да изключи обявявянето на поканите в ТР. Това за съжаление често не се разбира от ТР
		- ## ratio legis
			- Друг способ е да извлечем действителната воля на законодателя като видим каква е целта на закона - ratio legis.
			- ## стеснително тълкуване на закона
				- стеснителното тълкуване на закона е по-рядко от разширителното
				- когато действителният смисъл, който законодателят е искал да вложи в правната норма се окаже по-тесен в сравнение с граматическия изказ – напр. 27 ЗЗД във връзка 26, ал. 2 ЗЗД. Тук става въпрос за използването на корективно тълкуване със стеснен обем, от което се достига до извода, че унищожаеми са сделките, сключени само от лица, които са ограничено недееспособни (напр. непълнолетните) или лицата, които са пълнолетни, но са поставени под ограничено запрещение.
				- #+BEGIN_QUOTE
				  Чл. 26. (2) Нищожни са и договорите, които имат невъзможен предмет, договорите, при които липсва съгласие, предписана от закона форма, основание, както и привидните договори. Основанието се предполага до доказване на противното.
				  
				  Чл. 27. Унищожаеми са договорите, сключени от недееспособни или сключени от техен представител без спазване изискванията, установени за тях, както и договорите, сключени при грешка, измама, заплашване или крайна нужда.
				  #+END_QUOTE
			- ## разширително тълкуване на закона
				- разширително тълкуване – когато езиковият смисъл на закона е по-тесен от действителния смисъл, който е искал да вложи в правната норма законодателя (26 ЗЗД).
				- #+BEGIN_QUOTE
				  Чл. 26. Нищожни са договорите, които противоречат на закона или го заобикалят, както и договорите, които накърняват добрите нрави, включително и договорите върху неоткрити наследства.
				  #+END_QUOTE
		- ## Тълкувателни решения на съда
			- Съдът постоянно тълкува закона, за да го прилага. Задължително тълкуване на закона обаче може да дават само върховните съдлища ВКС и ВАС.